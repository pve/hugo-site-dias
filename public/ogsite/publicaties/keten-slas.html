<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" xml:lang="en" lang="en">
<head>
<meta http-equiv="Content-Type" content="text/html; charset=utf-8" />
<title>Digital Infrastructures | Advies en transformaties: Keten SLAs</title>
<meta name="Description" content="Hier de description tekst"/>
<meta name="author" content="Peter van Eijk" />
<link href="../includes/screen.css" rel="stylesheet" type="text/css" media="screen" />
<script type="text/javascript" src="../includes/onblur.js"></script>
</head>

<body id="selected-publicaties">
<div id="container">
<div id="head">
<div id="logo"></div>
<div id="navbar">
<ul id="sections">
<li id="home"><a href="../home/index.html">Home</a></li>
<li id="voorwaarden"><a href="../over-peter/index.html">Over Peter van Eijk</a></li>
<li id="referenties"><a href="../referenties/index.html">Referenties</a></li>
<li id="publicaties"><a href="index.html">Publicaties</a></li>
<li id="contact"><a href="../contact/index.html">Contact</a></li>
<li id="english"><a href="../english/index.html">English</a></li>
</ul>

<div id="search"><form action="../index.html" method="get"><p><input name="q" type="text" onfocus="empty(this, 'Zoeken');" onblur="setback(this, 'Zoeken');" value="Zoeken" size="15" /><input type="submit" id="submit" value="OK" />
</p></form></div>
</div>
</div><!--End head-->

<div id="sidebar">
<ul id="articles" class='menu'><li><a href='publicaties.html'>Publicaties</a></li>
<li><a href='column-3-ontwikkelaars.html'>Column Ontwikkelaars</a></li>
<li class='active'><a href='keten-slas.html'>Keten SLAs</a></li>
<li><a href='inzet-cloud-computing.html'>Inzet Cloud Computing?</a></li>
<li><a href='ketenmonitoring.html'>Ketenmonitoring eenvoudig opzetten</a></li>
<li><a href='column-16-lager-wal.html'>Column Lager wal</a></li>
<li><a href='column-18-gratis-vrienden.html'>Column Gratis Vrienden</a></li>
<li><a href='column-17-lessen-van-google.html'>Column Lessen van Google</a></li>
<li><a href='column-14-quis-custodiet.html'>Column Quis custodiet</a></li>
<li><a href='column-13-harry.html'>Column Met Harry ...</a></li>
<li><a href='column-11-verkeerde-kant.html'>Column Verkeerde kant</a></li>
<li><a href='column-9-belkosten.html'>Column belkosten</a></li>
<li><a href='column-7-keuzes.html'>Column Keuzes</a></li>
<li><a href='column-1-architectuur.html'>Column Architectuur</a></li>
<li><a href='columns.html'>Columns ontvangen?</a></li></ul>
</div>
<!--End sidebar-->

<div id="content">
<h1>Keten&#160;SLAs</h1>

	<h1>Moderne aanpak voor bewaking beschikbaarheid verbetert tevredenheid en verlaagt kosten</h1>

	<p>Peter van Eijk.</p>

	<p>René Post, Kyrill Poelmans, <span class="caps">IPING</span> Research.</p>

	<p>Okt 2001</p>

	<p>Organisaties en individuen maken steeds meer gebruik van
    complexe netwerk toepassingen. Het belang van deze
    toepassingen wordt steeds groter, de schaal van de
    toepassingen wordt groter, hun ingebruikname moet steeds
    sneller, en het aantal partijen dat er mee verbonden wordt
    neemt toe. Tezelfdertijd worden deze toepassingen steeds
    complexer in hun techniek, en kunnen meer partijen dan ooit
    de kwaliteit en beschikbaarheid van deze applicaties in
    positieve of negatieve zin beïnvloeden. Elke van deze
    ontwikkelingen op zich is al voldoende om beheerders
    slapeloze nachten te bezorgen.</p>

	<p>Welke aanpakken blijken nu wel en welke blijken niet
    succesvol blijken te zijn in de bewaking van de prestatie van
    applicaties, waar vele partijen betrokken zijn bij het
    beheer. Wat we waarnemen is dat traditionele manieren voor
    het inrichten van beheer tekort schieten, en dat modernere
    vormen van samenwerking, soms ondersteund met technologie,
    nodig zijn. De eenvoudigste vorm van afspraken maken is
    géén afspraken maken. Ook al is het duidelijk dat dat niet
    wenselijk is, in de praktijk komt het daar toch vaak op. Het
    blijkt namelijk erg moeilijk om sluitende gedetailleerde
    technische afspraken te maken waar je een tijd mee vooruit
    kunt. </p>

	<p>Wat voor beschikbaarheid is nu werkelijk van belang?
    Veelal wordt de aandacht afgeleid door bespiegelingen over
    technische parameters zoals MHz en bits per seconde, de
    robuustheid van verschillende deelsystemen, of de
    aanwezigheid van een escalatieladder. Voor de gebruikers telt
    echter maar één ding: de transacties die zij willen
    uitvoeren met het systeem, moeten uitgevoerd worden wanneer
    zij dat willen, en met een redelijke doorlooptijd. Bij
    transacties denken we hier bijvoorbeeld aan order invoer,
    versturen van e-mail, inloggen, raadplegen van web
    pagina&#146;s of het besturen van een computerspelletje.
    Veelal zijn die transacties weer opgebouwd uit
    deeltransacties, die uiteindelijk zijn opgebouwd uit user
    interface elementen zoals toetsaanslagen of muisclicks. Deze
    transacties dienen uiteindelijk een bedrijfs of persoonlijk
    doel. Men doet er zijn werk mee, en communiceert er mee naar
    andere mensen. Als deze transacties soepel verlopen voelen
    mensen controle over hun werk, contact met elkaar, dan wel
    hebben plezier. Als transacties niet soepel verlopen kan men
    zich machteloos voelen, afgesneden, en simpelweg boos. </p>

	<p>Het is mogelijk, maar niet altijd eenvoudig, om de
    verwachting te kwantificeren. Een voorbeeld: een web pagina
    zou 99% van de keren binnen 5 seconden geladen moeten zijn
    (het is ook mogelijk criteria te stellen aan fout condities:
    als een zoekactie geen resultaat oplevert wil je dat binnen
    bijv. 10 seconden weten). </p>

	<p>Wat is het effect van onvoldoende beschikbaarheid? Om te
    beginnen is er in een zakelijke situatie natuurlijk productie
    verlies omdat medewerkers moeten wachten. Vervolgens worden
    er kansen gemist omdat klanten te lang moeten wachten: wie
    ontevreden is over de respons gaat naar een ander. Deze zaken
    worden in stand gehouden en verergert doordat mensen
    doorgaans hun waardering uiten bij de leverancier, en hun
    klachten bij de andere gebruikers. Voor de leverancier zou
    het beter zijn als dat andersom was. Dit is niets nieuws, het
    is in de marketing een bekend verschijnsel. De leverancier
    zou dus veel baat bij hebben bij een manier om onafhankelijk
    van de gebruikers te weten wat de waargenomen prestatie
    aldaar is. </p>

	<p>Als we trachten deze verschijnselen in geld uit te drukken
    zien we vaak schokkende getallen. Als een belangrijke
    applicatie in een organisatie met 1000 medewerkers van 98%
    beschikbaarheid naar 99% beschikbaarheid gaat (beide getallen
    zijn al vrij aardig), komen er in principe 10 medewerkers
    vrij. De kosten daarvan geven een ordegrootte aan van de
    ruimte die er is voor investeringen in beschikbaarheid. </p>

	<p>Wat de situatie instandhoudt is natuurlijk is dat het
    latente productieverlies vrij onzichtbaar is, terwijl de
    kosten voor verbetering zichtbaar en out-of-pocket zijn. De
    investeringsafweging is vrij moeilijk. Ofwel, er zijn teveel
    spullen (servers en lijnen) wat dus te duur is, ofwel er zijn
    te weinig spullen, wat leidt tot onvoldoende beschikbaarheid.
    Het maken van schattingen van de benodigde capaciteit is op
    voorhand erg moeilijk, en bovendien kan het gebruikspatroon
    van de ene op de andere dag wijzigen. </p>

	<p>Traditioneel worden afspraken tussen gebruikers en
    aanbieders vormgegeven in <span class="caps">SLA</span>s (Service Level Agreements, of
    dienst niveau overeenkomsten). Dit geldt evengoed voor
    uitbestedingsrelaties als voor interne klant-leverancier
    relaties. De business / gebruikersorganisatie laat vaak de
    behoefte voor informatieopslag, bewerking en verspreiding,
    vervullen door de interne <span class="caps">ICT</span>-afdeling. Op veel aspecten is
    deze interne klant-leverancier relatie gelijkwaardig aan die
    van externe relaties. Uiteraard zijn er verschillen, o.a. op
    het gebied van aansturingsmogelijkheden, prijzen en
    leverancierselectie. </p>

	<p>De inhoud van deze <span class="caps">SLA</span>&#8217;s is vaak een lastig punt. In veel
    gevallen worden deze opgesteld vanuit het perspectief van de
    dienstverlener &#8211; veel te vaak een te technisch verhaal. De
    afnemers hebben veel moeite om te begrijpen wat deze
    afspraken betekenen. De vertaling ontbreekt naar de
    mogelijkheden, aansprakelijkheden, garanties die echt van
    belang zijn voor de uiteindelijke gebruiker. Bovendien zijn
    er vaak geen instrumenten om de afspraken te controleren. Als
    deze er al zijn, worden ze vaak door de leverancier zelf
    beheerd, niet geheel onafhankelijk dus! </p>

	<p>De ontwikkelingen op het gebied van netwerk toepassingen
    maken dat er meestal meerdere beheerders een essentiÃ«le
    bijdrage leveren aan de prestaties van deze toepassingen. Dat
    zijn dan bijvoorbeeld regionale beheerders, en
    gespecialiseerde beheerders voor communicatie, Internet en
    hosting diensten. Elk van deze beheerders heeft een belang om
    de eigen verantwoordelijkheid goed af te timmeren, en alleen
    datgene te garanderen waarvan men overtuigd is dat men het
    kan waarmaken. Dat is jammer, want men kan meestal meer. Die
    extra vaardigheden komen echter pas tot ontwikkeling na een
    leerproces. In het algemeen is dat enige tijd na de
    ingebruikname, en dat wordt alleen maar erger omdat de
    oplossingen feitelijk steeds complexer worden, terwijl de
    afspraken juist in de eerste fases sturend zouden moeten
    zijn. Bovendien weet niemand uitputtend te benoemen welke
    componenten werkelijk de prestatie beïnvloeden en hoe ze dat
    doen. Men ziet dan eenvoudig iets over het hoofd. Dit leidt
    er vervolgens bij problemen toe dat de gebruikersorganisatie
    van het kastje van de ene dienstverlener naar het muurtje van
    de ander wordt gestuurd. Het omgekeerde komt ook voor.
    Moderne netwerk protocollen en redundantie maken dat dat het
    systeem als geheel méér betrouwbaarheid heeft dan elk van
    de delen. </p>

	<p>Kortom: <span class="caps">SLA</span>s met alle betrokken (beheer)partijen maken
    garandeert weinig, en kost heel veel werk. </p>

	<p>Het boeiende is natuurlijk dat deze ontwikkelingen ook
    door de beheerorganisaties niet als gewenst worden gezien.
    Uiteraard wil men zich niet aansprakelijk stellen voor
    problemen waarop men geen invloed heeft, maar de kwaliteit
    van de dienstverlening naar de gebruikers en opdrachtgevers
    en de effectiviteit waarmee men die dienstverlening uitvoert
    zijn voor het voortbestaan van de organisatie van groot
    belang. Door zich terug te trekken op datgene wat men vrij
    zeker kan leveren ontwikkelt men geen nieuwe kennis en
    vaardigheden, en mist men op den duur de aansluiting met de
    markt. Geen leverancier kan het zich veroorloven om geheel
    blind te zijn voor de wijze waarop haar dienstverlening past
    in een groter geheel. Op zijn minst levert zulk inzicht
    aanknopingspunten voor de inrichting van de dienstverlening
    en voor nieuwe diensten. </p>

	<p>Een hele andere aanpak is om te beginnen met het
    vaststellen van de verwachtingen van de gebruikers, en deze
    te vertalen naar concrete meetbare normen. Vanaf het
    allereerste begin van &quot;operationeel&quot; zijn,
    bijvoorbeeld in de ontwikkel of testfase, worden deze normen
    gemeten. Deze meetresultaten worden dan gedeeld met alle
    partijen die een bijdrage kunnen leveren aan de end-to-end
    prestatie. Het zal nodig zijn om deze verwachtingen,
    resultaten en inzichten proefondervindelijk door te vertalen
    naar belangrijke koppelvlakken (veelal die tussen
    dienstaanbieders, niet daarbinnen), en daar hetzelfde mee te
    doen. </p>

	<p>Vervolgens wordt in de aansturing van de dienstaanbieders
    en hun onderaannemers niet alleen naar hun technische
    prestatie gekeken, maar ook naar de mate waarin zij
    rapporteren over de kwaliteit van hun dienstverlening en die
    van anderen, en de inspanning die zij leveren om die van
    henzelf, en die van anderen, te verbeteren. Vanzelf gaat dit
    niet, dienstaanbieders hebben de neiging zich te verzetten
    tegen het over hun hoofd uitvoeren van metingen over hun
    prestaties. </p>

	<p>De organisatie stijl verandert daarmee van hiërarchisch /
    formeel naar zelflerend en optimaliserend. Ook de
    vertegenwoordiger van de gebruikersorganisatie draait hierin
    mee. Deze is namelijk waarschijnlijk het beste op de hoogte
    van prognoses over aantallen gebruikers en de verdeling van
    hun transacties over de dag. </p>

	<p>Om deze aanpak technisch te ondersteunen is het van belang
    om op vitale punten de prestaties van het geheel goed te
    kunnen meten. Het belangrijkste punt daarvoor is bij de
    gebruikers, op hun computer. Dat kan met extra software, of
    door te applicaties aan te passen. Deze technologie heet ook
    wel &quot;management agents&quot;. Het is ook mogelijk deze
    metingen in handen te leggen van gespecialiseerde
    dienstaanbieder. Dat heeft onder meer als voordeel dat
    daarmee een stuk onafhankelijkheid wordt gewaarborgd. </p>

	<p>Wat we dus zien is dat de gebruikelijke aanpak, waarbij
    eenmalig harde service levels worden afgesproken, niet van de
    grond komt. Daarmee verwordt deze aanpak tot een aanpak
    waarbij in feite niets wordt geregeld. Door het erkennen van
    de onmogelijkheid van totale beheersing wordt het, paradoxaal
    wellicht, pas mogelijk die beheersing in te richten. Immers,
    die erkenning staat toe dat de betrokken partijen hun eigen
    beperkte vaardigheden op constructieve wijze, met elkaar,
    verder ontwikkelen, en samen leren hoe deze technologie
    werkelijk een bijdrage kan leveren. </p>

	<h2> Case Intranet</h2>

	<p>Als een groot aantal beheerorganisaties invloed kan hebben
    op beschikbaarheid, is het vrijwel ondoenlijk om op voorhand
    met elk van deze organisaties sluitende afspraken te maken.
    Metingen dichter bij de gebruiker zijn eenvoudiger, en
    relevanter. </p>

	<p>Een ministerieel departement ontwikkelt een intranet voor
    kennismanagement. Uiteindelijk zullen er 7000 gebruikers
    zijn, verdeeld over enkele tientallen lokaties. Bij slechte
    prestaties van het intranet zullen gebruikers afhaken, en
    mist het intranet zijn doel. In totaal zijn er enkele
    tientallen beheerorganisaties betrokken, dat wil zeggen: in
    staat de performance te hiërarchisch. Het is vrijwel
    onmogelijk om hier met iedereen een complete <span class="caps">SLA</span> af te
    sluiten. </p>

	<p>De organisatie neemt van de verschillende beheerders <span class="caps">ICT</span>
    infrastructuur diensten af (webserver, netwerk, werkplekken
    met browsers). In de betreffende intranet applicatie zitten
    performance tests ingebouwd. Deze tests registreren de
    performance van de applicatie vanuit het perspectief van de
    eindgebruiker: hoe lang duurt het voordat een pagina op het
    scherm staat, hoe lang duurt een transactie, etc. De
    resultaten van deze tests worden op periodieke basis door een
    adviseur geanalyseerd en gepresenteerd aan zowel de klant
    (business) als leverancier (<span class="caps">ICT</span>). Deze analyse en rapportage
    vergelijkt de resultaten met de afgesproken <span class="caps">SLA</span>&#8217;s,
    identificeert pijnpunten en bevat voorstellen voor
    verbeteringen in de (technische) infrastructuur en het
    ontwerp van de applicatie. </p>

	<h2> Case kwaliteits monitoring van <span class="caps">ISP</span></h2>

	<p>De tevredenheid van de gebruiker is niet altijd eenvoudig
    te vertalen naar service levels van toeleveranciers. Het is
    dan handiger om die tevredenheid centraal te stellen, en een
    permanent verbeterproces af te spreken.</p>

	<p>Een <span class="caps">ISP</span> huurt dial-up (inbel) en ip-uplink infrastructuur
    (internet-verbindingen) ten behoeve van haar klanten /
    gebruikers. Voor de <span class="caps">ISP</span> is de kwaliteit van de geleverde
    diensten lastig te beoordelen, de feedback van gebruikers is
    zeker niet altijd even betrouwbaar. Van de totale omzet gaat
    80% naar services van toeleveranciers. Als gebruikers
    weglopen gaan de kosten gewoon door. Deze getallen
    illustreren het belang van kwaliteit voor het voortbestaan
    van de <span class="caps">ISP</span>. Actieve monitoring van de geleverde kwaliteit,
    vanuit het perspectief van de gebruikers, is daarmee voor de
    <span class="caps">ISP</span> noodzakelijk.</p>

	<p>Indien een <span class="caps">ISP</span> rechtstreeks een monitoringservice
    installeert of huurt, en met de resultaten aanklopt bij de
    leveranciers van de connectiviteit, is het erg makkelijk (en
    gebruikelijk) voor de leverancier om de testmethodiek te
    verwerpen, en hiertegenover zijn eigen interne resultaten te
    zetten. Een onafhankelijke derde partij in de vorm van een
    ervaren consultant wordt dan noodzakelijk. Vooraf definieert
    deze met de klant (<span class="caps">ISP</span>) wat de kritische parameters zijn die
    bepalen of de leverancier aan zijn verplichtingen voldoet. In
    overleg met de leverancier worden de te leveren service
    levels bepaald, en kunnen daar tevens financiÃ«le afspraken
    aan gekoppeld worden in het geval de leverancier het
    overeengekomen niveau van dienstverlening over een afgesloten
    periode niet haalt. Als laatste wordt een testplan opgesteld
    samen met een monitoringburo. Vervolgens is er een
    zelfregulerend systeem ontstaan waarbij</p>

	<ul>
		<li>iedereen weet dat de performance continue gemonitored     wordt,</li>
		<li>geen discussie over de feiten meer kan ontstaan</li>
		<li>er een situatie wordt gecreëerd waarbij gezamenlijk
            gezocht kan worden naar nieuwe kwaliteit in
            dienstverlening.</li>
	</ul>

	<p>Op deze wijze is het vluchtige product
    &#145;connectiviteit&#146; zichtbaar en manageble geworden.</p>

	<h2>Case Internet &#150; de vroege jaren</h2>

	<p>Ook zonder gedetailleerde formele afspraken over
    beschikbaarheid is het mogelijk om netwerken te ontwikkelen
    die goede diensten leveren.</p>

	<p>Het Internet zelf is een conglomeraat van dienstverleners
    en software ontwikkelaars. Om dit te laten werken is een
    veelheid aan hardware, software en netwerk componenten nodig.
    Zeker in de vroege jaren, rond 1980 en 1990, waren er weinig
    formele opdrachtgever, opdrachtnemer relaties. Bandbreedte
    was vaak gesponsored, software ontwikkeling was veelal public
    domain, en systeembeheerders deden hun werk erbij, of in
    ieder geval zonder dat hun baas begreep waar ze mee bezig
    waren. Desondanks is juist in die tijd de benodigde
    technologie enorm ontwikkeld, evenals de kwaliteit van de
    dienstverlening. Voor wie het van dichtbij heeft meegemaakt
    zijn er een aantal factoren aan te wijzen die een en ander
    tot een succes hebben gemaakt. Beheerders en ontwikkelaars
    hadden een sterke gezamenlijke professionele identiteit. Het
    hoogste goed was niet je baas tevreden te stellen, maar je
    gebruikers en medebeheerders bij andere organisaties. De
    sterren waren die personen die een belangrijke protocol of
    een veelgebruikt stuk software op hun naam hadden staan, of
    die een belangrijke netwerk dienst in stand hielden. De
    leidende criteria waren: wat hebben de gebruikers nu en
    binnenkort nodig? Hoe maken we het beheer beter en
    eenvoudiger? Ik help een ander, want een ander helpt mij ook.
    Formele afspraken tussen dienstaanbieders waren er nagenoeg
    niet. Technische standaardisatie werd in professionele
    groepen uitgewerkt, maar verder stonden daar geen formele
    sancties op. </p>
</div><!--End content-->

<div class="clear"></div>

<!--Start GetResponse subscription form-->
<div id="mailingform"><p class="meer-weten"><strong>Meer weten?</strong><br />Abonneert u op de mailing lijst en ontvang regelmatig mijn column.</p>
<div id="gr-form"><form method=post
enctype="application/x-www-form-urlencoded" id=GRSubscribeForm
accept-charset=UTF-8>
<label for="category2">Naam:</label><input name="category2" type="text" id="GRCategory2"></input>
<label for="category3">Email adres:</label><input name="category3" type="text" id="GRCategory3"></input>
<label for="GrCustom0">Uw belangstelling:</label><input name="custom_belangstelling" type="text" id="GrCustom0"></input>
<input type="submit" id="abonneer" value="Abonneer!" method="post">
<input type="hidden" name="category1" value="dinlm">
<input type="hidden" name="ref" value="WS3">
<input type="hidden" name="getpostdata" value="get">
</form></div><!--End GetResponse subscription form-->
<div class="clear"></div>
</div><!--End mailingform-->

<div id="footer">&copy; Copyright 2015. Alle rechten voorbehouden.
<div id="rss"><a href="../rss" title="RSS Feed">RSS</a></div>
</div><!--End footer-->
</div><!--End container-->

<!--Google Analytics-->
<script  src="http://www.google-analytics.com/urchin.js" type="text/javascript">
</script><script  type="text/javascript">
_uacct = "UA-1416350-3";
urchinTracker();
</script>

</body>
</html>